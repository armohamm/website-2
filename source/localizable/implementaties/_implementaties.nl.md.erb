Door onze ruime praktijkervaring weten wij dat een goede implementatie van een LMS meer is dan alleen een systeemimplementatie. U kunt daarom van onze consultants verwachten dat zij weten wat er speelt bij u als klant en in uw branche. Zij spreken uw taal en weten voor welke uitdagingen u staat op het gebied van onder andere accreditering, wet- en regelgeving, krapte op de arbeidsmarkt en behoud van gemotiveerd en vakkundig personeel. De oplossings- en inrichtingsmogelijkheden die onze consultants bieden met [CAPP Learning](/capp-learning/) zijn daarom altijd afgestemd op uw specifieke situatie. Hetzelfde geldt voor onze dienstverlening, waarbij gebruik gemaakt wordt van vele best practices.

Onze consultants zijn naast vakkundig ook te omschrijven als nuchter, communicatief helder en betrokken. Wij weten als geen ander dat IT, net als de implementatie ervan, complex kan zijn en wij zetten ons dan ook volledig in om het implementatietraject optimaal te laten verlopen. Onze klanten kunnen er op vertrouwen dat wij aandachtig naar hun inbreng luisteren en dat wij duidelijk aangeven wat de mogelijkheden zijn om samen het beste resultaat te bereiken.

Defacto heeft op basis van haar jarenlange ervaring haar eigen projectmethodiek ontwikkeld, gebaseerd op de Projectmethodiek PRINCE2. Onze methodiek heeft vier fasen:

### 1. Voorbereiding & Data verzamelen
Deze fase draait om het verzamelen en vaststellen van de relevante informatie die nodig is om tot de gewenste technische en functionele inrichting van de leeromgeving te kunnen komen.

### 2. Technische implementatie
Het [LMS](/wat-is-een-lms/){:title="Wat is een LMS?"} wordt gedocumenteerd en beheerbaar opgeleverd met alle noodzakelijke verbindingen, koppelingen en imports voor een adequate werking.

### 3. Functionele implementatie
Tijdens deze fase wordt de software ingericht volgens de inrichtingsafspraken. Daarnaast worden key-users getraind door de implementatieconsultant van Defacto en kundig gemaakt in het gebruik van de softwareproducten. De inrichting wordt zowel centraal op organisatieniveau als decentraal op afdelingsniveau verzorgd. Fase 3 wordt afgerond met de livegang van de ge√Ømplementeerde softwareproducten en bijbehorende organisatie.

### 4. Evaluatie & Nazorg
Naast de afronding van de implementatie worden er in de laatste fase verdere afspraken gemaakt met betrekking tot advies en doorontwikkeling en zal de beheerorganisatie de taken van het projectteam overnemen.

Door deze projectmethodiek aan te houden zorgt Defacto ervoor dat de klant een duidelijk beeld heeft over de voortgang van het project en wat er gedaan moet worden om het project volgens afspraak op te leveren. Wilt u meer weten over hoe wij uw implementatietraject kunnen verzorgen, kijk dan eens bij een van onze user cases.
