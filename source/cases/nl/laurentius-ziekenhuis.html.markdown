---
title: "Laurentius Ziekenhuis Roermond Case"
sub_title: "Met CAPP LMS wordt kwaliteit van zorg geborgd en duurzame inzetbaarheid bevorderd"
date: 2019-09-04 8:00 CEST
services:
  - title: CAPP Learning
    link: /capp-learning
  - title: CAPP Compliance
    link: /capp-compliance
  - title: Consultancy
lang: nl
logo_white: cases/lzr/logo-laurentius-wit.png
description: "Met CAPP LMS en het Kwaliteitspaspoort wordt bij Laurentius Ziekenhuis Roermond de kwaliteit van zorg geborgd en duurzame inzetbaarheid van medewerkers bevorderd. Lees in deze casus hoe we dat samen hebben gedaan"
image: images/cases/lzr/lzr-social.jpg
header_image: cases/lzr/mood-lzr.jpg
quote:
  text: "CAPP LMS is een leer management systeem van deze tijd. Het sluit goed aan bij onze doelstellingen op het gebied van leren en de persoonlijke ontwikkeling van medewerkers. Daarnaast maken we met het Kwaliteitspaspoort in één oogopslag de kwaliteit van medewerkers inzichtelijk, zodat we de voortgang ook goed kunnen verantwoorden aan inspectie en accrediterende instanties. Dankzij de deskundige ondersteuning van Defacto en de inzet van onze eigen mensen hebben we naadloos de overstap van ons oude LMS naar CAPP LMS kunnen maken."
  person: "Desiree Hintzen"
  position: "Teamleider HRD"
facts:
  branch: Zorg
  url: https://www.laurentiusziekenhuisroermond.nl
  since: 2019
  employees: 1600
---

**Laurentius Ziekenhuis Roermond (LZR) is een middelgroot ziekenhuis dat zich richt op de regio midden en noord Limburg. Het ziekenhuis telt ruim 1600 medewerkers, die allen hun vakbekwaamheid moeten aantonen. Hiervoor is LZR in juli 2019 overgestapt naar CAPP LMS, dat ondersteunt bij het registreren van én inzicht biedt in voorbehouden en risicovolle handelingen. De focus van CAPP LMS op de verantwoordelijkheid om medewerkers zelf te laten leren en ontwikkelen, sluit bovendien aan op de gegroeide rol van leren en ontwikkelen in de organisatie. Enerzijds om te werken aan duurzame inzetbaarheid en anderzijds om te voldoen aan eisen die bijvoorbeeld BIG-wet, inspectie en beroepsverenigingen stellen. Met CAPP LMS heeft LZR één platform dat alle doelstellingen combineert.**

## Kwaliteit van zorg en duurzame inzetbaarheid

In tegenstelling tot veel andere ziekenhuizen heeft het Laurentius geen apart leerhuis. De afdeling Human Resource Development (HRD), die hiervoor verantwoordelijk is, valt onder de afdeling Human Resource Management (HRM). Desiree Hintzen, teamleider HRD: “Samen met HRM en management wordt er nauw samengewerkt om de juiste medewerker, met de juiste competenties, op de juiste plek te krijgen. In de eerste plaats om de kwaliteit van zorg te vergroten, maar ook in het kader van duurzame inzetbaarheid van onze zorgmedewerkers.”

LZR gebruikt het [Kwaliteitspaspoort](/capp-compliance/) in [CAPP Learning](/capp-learning/) om de kwaliteit van zorg te borgen en om de vakbekwaamheid van haar medewerkers aan te tonen. Hiervoor zijn in de software scholingsactiviteiten gekoppeld aan certificaten, die medewerkers moeten behalen. Hintzen: “Alle verplichte scholingsactiviteiten zijn opgenomen in het Kwaliteitspaspoort. Zo kan iedere individuele medewerker zien welke hij moet doen en wanneer certificaten verlopen. Het is heel prettig dat zowel medewerkers als leidinggevenden in één oogopslag de status kunnen zien en dat we dit ook eenvoudig op alle niveaus aan accrediterende instanties kunnen aantonen.”

## Eigen verantwoordelijkheid & regie

Een belangrijke reden waarom LZR voor CAPP [LMS](/wat-is-een-lms/){:title="Wat is een LMS?"} heeft gekozen is de eigen verantwoordelijkheid van medewerkers. “Dit is toch een soort cultuuromslag. Het is voor medewerkers een andere manier van kijken naar hun scholingsverplichtingen. Waar wij eerder werkten met een minimumaantal punten dat medewerkers moesten behalen, werken wij nu volledig met het Kwaliteitspaspoort, dat de verantwoordelijkheid ook bij medewerkers zelf legt.”

Naast het persoonlijke Kwaliteitspaspoort met voorbehouden en risicovolle handelingen, stelt het medewerkers in staat om zelf de regie te nemen over hun ontwikkeling. Dit biedt een oplossing voor verschillende uitdagingen, zoals duurzame inzetbaarheid maar ook het behoud van personeel.

## 'Moderne software en korte lijnen via de chat-support'

“CAPP LMS ziet er modern en aantrekkelijk uit en werkt intuïtief, zoals je verwacht van hedendaagse SaaS-software. Voor de gebruiker is CAPP LMS een enorme verbetering. Je vindt, mede dankzij de goede zoekfuncties, gemakkelijk en snel waar je naar op zoek bent. Ook is het erg fijn dat we vanuit de software rechtstreeks met de Service & Support van Defacto kunnen chatten. Door deze korte lijnen kunnen vragen snel afgehandeld worden”, aldus Hintzen.
