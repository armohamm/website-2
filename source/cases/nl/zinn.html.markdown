---
title: "ZINN Case"
sub_title: "De zorg verbeteren met software op maat"
date: 2017-09-10 8:00 CEST
services:
  - title: CAPP Learning
    link: /capp-learning
  - title: CAPP Compliance
    link: /capp-compliance
  - title: CAPP Agile learning
    link: /capp-agile-learning
  - title: Consultancy
lang: nl
logo_white: cases/zinn/logo-white.png
description: "Sinds het implementeren van CAPP ziet ZINN een stijging in de deelname aan cursussen en scholingen. Lees hoe we dat samen hebben gedaan in deze casus."
image: images/cases/zinn/social-nl.jpg
header_image: cases/zinn/mood.jpg
quote:
  text: "Voor ons zijn kwaliteit, aandacht en efficiëntie de sleutelwoorden. In alles wat we doen proberen we dit door te voeren. Defacto ondersteunt ons daar heel goed in."
  person: "Agnes Themmen"
  position: "Hoofd Opleiding & Ontwikkeling"
facts:
  branch: Zorg
  url: https://www.zinnzorg.nl
  since:
  employees:
---

**‘Het is ons doel om in 2020 onze zorg op een excellent niveau te krijgen.’ Aan het woord is Agnes Themmen, Hoofd Opleiding & Ontwikkeling van ouderenzorgorganisatie ZINN uit Haren. ‘Momenteel is onze zorg beoordeeld als ‘zeer goed’ door de accrediterende instanties. Wij willen dit graag naar een nog niveau hoger tillen. Leren en ontwikkelen is een belangrijk onderdeel van onze plannen.’**

‘Wij vinden het belangrijk om te investeren in al onze medewerkers.‘ vult de Managementassistent van de afdeling Opleiding bij ZINN aan. ‘Zowel in onze verpleegkundigen en verzorgenden als in onze vrijwilligers.’ Recent startte ZINN met een tweede portaal in hun [leermanagementsysteem (LMS)](/capp-learning/), speciaal voor haar 750 vrijwilligers. ‘Op deze manier willen we laten zien dat deze groep mensen heel waardevol is voor onze organisatie. En dat we ook in hen willen investeren.’ In het vrijwilligersportaal staan de standaard veiligheidsprocedures, maar ook praktische zaken. Bijvoorbeeld: hoe zet je een rolstoel vast in een rolstoelbus? Daarnaast komt ook de omgang met demente bewoners aan bod. ‘CAPP Agile Learning van Defacto ondersteunt ons hierbij.’ zegt zij.

## Bevoegd en bekwaam

‘Onze medewerkers moeten kunnen aantonen dat ze bevoegd en bekwaam zijn. De lancering van het Kwaliteitspaspoort zorgt daarvoor,’ aldus de Managementassistent. ‘Daarnaast is het nu goed inzichtelijk waar extra scholing nodig is. Dat is iets waar ZINN dankbaar gebruikt van maakt.’ Toch is het systeem nog niet optimaal voor ZINN. ‘We willen graag nóg beter inzichtelijk hebben wat er per afdeling en op elk niveau gebeurt. Dit geeft ons weer mogelijkheden om te bewerkstelligen dat de afdelingen nog beter gaan functioneren. Daarvoor ontwikkelde Defacto [de Kwaliteitsmonitor](/capp-compliance/). Dit zorgt voor een extra informatielaag die dit mogelijk maakt.’

## Administratie en kwaliteit

‘Voordat we overstapten op CAPP, hielden we alles bij in Excellijsten.’ vertelt de Managementassistent. ‘Inschrijvingen stonden wel op ons portaal, maar mensen moesten een mailtje sturen om zich in te schrijven. Op den duur werd dat gewoon te omslachtig.’

Sinds het implementeren van CAPP ziet ZINN een stijging in de deelname aan cursussen en scholingen. ‘Sinds de implementatie zijn we meer scholing gaan aanbieden, dat is nu een stuk eenvoudiger. We hebben hier echt in geïnvesteerd.’ Zo heeft [CAPP Agile Learning](/capp-agile-learning/) bijgedragen aan een stijging van de kwaliteit van de zorg; iets waar ZINN de komende jaren nog verder in wil investeren.

## E-learning

ZINN maakt dus gebruik van twee leeromgevingen: één voor de medewerkers en één voor haar vrijwilligers. Die twee portalen moeten natuurlijk wel gevuld worden. ‘We kopen gespecialiseerde trainingen in.’ vertelt zij. ‘Maar we maken ook intern scholingen die relevant zijn voor onze organisatie en die bijdragen aan de realisatie van onze doelen. Daarnaast zijn we nu met behulp van een consultant van Defacto bezig om te leren hoe we zelf trainingen kunnen ontwikkelen. Zo kunnen we onze mensen nog specifieker trainen.’

‘Voor ons zijn kwaliteit, aandacht en efficiëntie de sleutelwoorden,’ meent Themmen. ‘In alles wat we doen proberen we dit door te voeren. Defacto ondersteunt ons daar heel goed in. Erg klantgericht. Er wordt adequaat op onze feedback en wensen gereageerd. En de chatfunctie, om contact op te nemen met de servicedesk, werkt heel goed. Zo werken we samen aan de verbetering van onze zorg.’

## ZINN

De naam ZINN (Zorgorganisatie in Noord Nederland) bestaat sinds 2010. Achter de naam gaat echter een lange geschiedenis schuil. ZINN is een fusie van verschillende zorgorganisaties en telt bijna tweeduizend medewerkers en ruim zevenhonderd vrijwilligers. Zij zorgen ervoor dat ZINN een groot aantal diensten aanbiedt op het gebied van wonen en zorg voor ouderen; thuis of in een van de ZINN-locaties.
