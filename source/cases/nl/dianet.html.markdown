---
title: "Dianet Case"
sub_title: "Met CAPP LMS worden management- en leerdoelstellingen succesvol gecombineerd"
date: 2018-09-25 8:00 CEST
services:
  - title: CAPP Learning
    link: /capp-learning
  - title: CAPP Compliance
    link: /capp-compliance
  - title: Consultancy
lang: nl
logo_white: cases/dianet/logo-dianet-white.png
description: "Met CAPP LMS gaan medewerkers zelfregie ervaren, bijvoorbeeld dankzij het Kwaliteitspaspoort dat onze medewerkers een gepersonaliseerd dashboard toont. Lees hoe we dat samen hebben gedaan in deze casus."
image: images/cases/dianet/dianet-social.jpg
header_image: cases/dianet/mood-dianet.jpg
quote:
  text: "De overgang naar de laatste versie van CAPP LMS, waarin de focus meer ligt op het laten leren en ontwikkelen vanuit het perspectief van de medewerkers, kwam voor Dianet op het juiste moment. Met CAPP LMS gaan medewerkers zelfregie ervaren, bijvoorbeeld dankzij het Kwaliteitspaspoort dat onze medewerkers een gepersonaliseerd dashboard toont."
  person: "Hanke Mensink"
  position: "Opleidingsadviseur Dianet"
facts:
  branch: Zorg
  url: https://www.dianet.nl
  since: 2016
  employees: 400
---

**Dianet geldt als expertisecentrum op het gebied van dialyse, met veel aandacht voor de kwaliteit van de zorg en voor de vakbekwaamheid van medewerkers. Net als andere zorginstellingen kent Dianet de uitdaging om de leer- en managementdoelstellingen van een leer management systeem (LMS) succesvol te combineren en behalen. Management en medewerkers hebben vaak verschillende eisen en doelen als het om een LMS gaat. In het verleden functioneerde een LMS vaak te weinig vanuit het perspectief van medewerkers. Een van de organisatie doelstellingen die Dianet met CAPP LMS wil bereiken is het effectief registreren en het realtime inzicht bieden, zoals bij voorbehouden en risicovolle behandelingen. Dianet wil met CAPP LMS echter veel meer bereiken. De overgang naar de laatste versie van CAPP LMS, waarin de focus meer ligt op het laten leren en ontwikkelen vanuit de medewerkers, kwam dan ook voor Dianet op het juiste moment.**

## Van managementsysteem naar LMS

Opleidingsadviseur Hanke Mensink: "De nadruk op het registreren maakte dat medewerkers dit zagen als een opdracht en daarmee niet als eigen verantwoordelijkheid. We willen niet dat een medewerker het nemen van verantwoordelijkheid als verplichting ziet, maar dit als natuurlijk onderdeel van de functie ervaart en er zelf initiatief in neemt. Alleen dan ontstaat een intrinsieke motivatie om ook werkelijk te gaan leren. Met [CAPP Learning](/capp-learning/) gaan medewerkers deze zelfregie ervaren, bijvoorbeeld dankzij het [Kwaliteitspaspoort](/capp-compliance/) dat onze medewerkers een gepersonaliseerd dashboard toont."

Medewerkers kunnen op elk moment hun voortgang bekijken en hun bekwaamheden controleren, bijvoorbeeld door een self-assessment, of door een collega een assessment te laten doen. Hiermee wil Dianet de zorgprofessional motiveren om zelf te zeggen: ‘Ik voel me bekwaam en zo niet dan kan ik zelf de regie nemen en kiezen op welke wijze ik mijn vaardigheden, bekwaamheden en kennis ga ontwikkelen.’ Doordat CAPP LMS alle vormen van online leren ondersteunt, kunnen de wensen en behoeften van medewerkers beter vertaald worden naar passende leeroplossingen. Hiermee wordt het leren niet alleen veel aantrekkelijker maar ook efficiënter.

## Van onbewust naar bewust bekwaam

Als medewerkers zich intrinsiek gemotiveerd voelen, dan zullen ze eerder geneigd zijn zich voor de toekomst te ontwikkelen, niet alleen voor vereiste bekwaamheden. Dit wordt in CAPP LMS nadrukkelijk ondersteund doordat het eenvoudig wordt gemaakt om extra en relevante leerstof te zoeken, ook worden gebruikers via CAPP LMS attent gemaakt op interessante cursussen en onderwerpen. Met CAPP LMS zullen medewerkers zich hierdoor werkelijk bewust bekwaam voelen. Dianet wil dit gevoel van bekwaamheid zoveel mogelijk ondersteunen. Als Dianet met CAPP LMS deze stap weet te maken, dan kan de organisatie op termijn ook de centraal georganiseerde en verplichte scholing loslaten en veel meer de keuzes voor scholing en ontwikkeling neerleggen daar waar het ook hoort: bij de medewerkers zelf. Hiermee doet Dianet recht aan haar professionals, niet alleen nu maar ook voor de toekomst.
