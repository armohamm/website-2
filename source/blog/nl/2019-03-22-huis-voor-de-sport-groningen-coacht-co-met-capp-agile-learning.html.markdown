---
title: "Huis voor de Sport Groningen coacht Co met CAPP Agile Learning"
date: 2019-03-22 08:00 CEST
tags: CAPP Agile Learning
author: Michel
lang: nl
featured: false
image: images/blog/social/huis-voor-de-sport-860x630.jpg
featured_image: images/blog/featured/20190322-huis-voor-de-sport.jpg
header_image: moods/huis-voor-de-sport-mood.jpg
---

__Vrijwilligers vormen de drijvende kracht achter vele sportverenigingen. Maar hoe zorg je bij nieuwe vrijwilligers voor betrokkenheid en bind je hen aan jouw vereniging? Huis voor de Sport Groningen en CMO Stamm zochten samen naar manieren om vrijwilligerswerk bij sportverenigingen naar een hoger niveau te tillen. Zo ontstond Vrijwilligers & Co, een initiatief dat vrijwilligerscoördinatoren en -commissies – de Co’s – coacht en opleidt. De ontwikkeling hiervan wordt gefinancierd door de Provincie Groningen. Het gehele proces wordt daarbij digitaal ondersteund door [CAPP Agile Learning](/capp-agile-learning/) van Defacto.__

## Digitale omgeving met eigen look & feel
Huis voor de Sport Groningen en CMO Stamm ontwikkelden voor toekomstige bestuurders, vrijwilligerscoördinatoren en -commissies een online cursusprogramma gericht op het trainen en begeleiden van sportverenigingen. Deelnemers volgen binnen hetzelfde platform een cursus, leveren opdrachten in en ontvangen hierop feedback van een e-coach. De verzameling van deze opdrachten vormt de basis van het beleidsplan voor hun vereniging. “Wij hebben hierbij voor [CAPP Agile Learning](/capp-agile-learning/) gekozen omdat we geheel naar eigen inzicht een digitale omgeving kunnen inrichten, met onze eigen look & feel”, zegt Simone Smuling, Manager Sport en Bewegen van Huis voor de Sport Groningen.

![CAPP Agile Learning Huis voor de Sport Groningen](/images/blog/capp-agile-learning-huisvoordesport.jpg)

[CAPP Agile Learning](/capp-agile-learning/) biedt de tools om de vereiste informatie op een laagdrempelige manier in diverse vormen (o.a. tekst, video en illustraties) aan te bieden. Zowel voor de gebruiker als de beheerder is het platform eenvoudig in gebruik. “Het toevoegen van teksten, filmpjes, afbeeldingen en het koppelen van opdrachten is zeer gemakkelijk te doen”, licht Smuling toe.

## On demand leren en kennis delen
Vrijwilligers zetten zich graag in voor hun vereniging, maar combineren dit vaak met een vaste baan. De resterende avonduren worden dan al snel ingevuld met verenigingswerk, waardoor er weinig tijd overblijft voor adequate scholing, laat staan in een klassikale setting. [CAPP Agile Learning](/capp-agile-learning/) stelt deelnemers in staat om on demand te leren: waar en wanneer zij dat willen. Geheel in hun eigen tempo. Daarnaast worden deelnemers gestimuleerd om via het tabblad “vragen” kennis te halen en te delen met elkaar.

## Pilot
Het huidige programma Vrijwilligers & Co bestaat uit een pilot waaraan gedurende 2019 dertig sportverenigingen kosteloos kunnen deelnemen.

[Meer lezen over Vrijwilligers & Co](https://www.huisvoordesportgroningen.nl/diensten-producten/vrijwilligers-co){:target="_blank"}{:rel="noopener noreferrer"}{:title="Vrijwilligers & Co"}
