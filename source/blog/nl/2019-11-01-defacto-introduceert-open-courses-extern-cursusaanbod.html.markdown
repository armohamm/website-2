---
title: "Defacto introduceert Open Courses voor extern cursusaanbod"
date: 2019-11-01 08:00 CEST
tags: CAPP LMS
author: Joost
lang: nl
featured: false
image: images/blog/social/zinn-open-courses-1200x862.jpg
featured_image: images/blog/featured/20191101-zinn-open-courses.jpg
header_image: moods/zinn-open-courses-mood.jpg
call_to_action: download-open-courses-productsheet
---

__Defacto heeft in oktober in samenwerking met ZINN haar nieuwe add-on CAPP Open Courses gelanceerd. Open Courses kan worden ingezet om uw netwerk, vrijwilligers, mantelzorgers, dealers of franchisers op een laagdrempelige manier van de juiste kennis en informatie te voorzien. Cursussen in Open Courses worden weergegeven in dezelfde intuïtieve interface van CAPP LMS.__

## Eén beheeromgeving
ZINN biedt haar vrijwilligers trainingen aan om zo hun taak beter en makkelijker te vervullen. Vrijwilligers maken gemakkelijk een account aan waarna ze toegang hebben tot de voor hen relevante leerinhoud. Op deze manier wordt zowel het interne als externe cursusaanbod vanuit één omgeving beheerd.

![Vrijwilligers Academie ZINN](/images/blog/zinn-open-courses.jpg)

## Verkopen en kopen
CAPP Open Courses wordt komende periode verder uitgebreid met functionaliteiten om ook het (ver)kopen van cursussen te ondersteunen. Gebruikers kunnen dan een account aanmaken, een order plaatsen en betalen via zowel online als offline betaalmogelijkheden.

## Optimale ondersteuning voor organisaties
Op deze wijze biedt Defacto optimale ondersteuning voor organisaties die een open/extern cursusaanbod hebben, waarbij medewerkers en externen samen leren. Het open cursusaanbod kan via de corporate website worden ontsloten om zo ook optimaal van SEO mogelijkheden gebruik te maken.

## Zien hoe het in de praktijk werkt?

Neem zelf een kijkje in het [cursusaanbod voor vrijwilligers](https://zinn.capp12.nl/open-courses/courses){:target="_blank"}{:rel="noopener noreferrer"}{:title="Cursusaanbod voor vrijwilligers ZINN"} van ZINN.
