---
title: "Nederland en Duitsland, buren met digitaal wereldse verschillen"
date: 2018-10-23 8:00 CEST
tags: Defacto, netwerkbijeenkomst
author: Lennart
lang: nl
featured: true
image: images/blog/social/clubabend-bremen-1200x630.jpg
featured_image: images/blog/featured/20181023-clubabend-bremen-arnoud.jpg
header_image: moods/clubabend-bremen-arnoud-mood.jpg
---

__Onze sales manager Arnoud Knoeff was uitgenodigd om op 18 oktober een korte lezing te geven in Duitsland tijdens een netwerkbijeenkomst van Gesundheitswirtschaft Nordwest. Er waren twee voordrachten, de eerste werd gehouden door Marc Fiedler, van Blackout Technologies en ging over robotisering en gebruik van Artificial Intelligence binnen de zorg om bijvoorbeeld patiënten met cognitieve beperkingen te ondersteunen. Arnoud sprak namens Defacto over de verschillen tussen Nederland en Duitsland op het gebied van digitale cultuur en het digitaal leren en opleiden in de gezondheidszorg met een LMS.__

Tijdens de lezing van Arnoud kwamen onder andere de volgende cijfers naar voren:

![Clubabend statistieken](/images/blog/clubabend-arnoud-chart.png)

Bovenstaande cijfers zien er misschien niet uit als grote verschillen, maar wanneer je kijkt naar huishoudens die aangesloten zijn op het internet, is het percentage van Duitsland te vergelijken met Nederland in 2011. In het digitale tijdperk is 7 jaar een wereld van verschil.

Na te hebben verteld over de verschillen tussen Nederland en Duitsland, heeft Arnoud het gehad over digitalisering in de zorg in Nederland. Hier ging het onder andere over voordelen voor de organisatie zelf, zoals het besparen van tijd en kosten, vereenvoudiging van accreditering, maar ook hoe men door middel van digitalisering een aantrekkelijke werkgever wordt. Uiteraard kwamen ook de voordelen voor medewerkers aan bod, zoals meer eigen verantwoordelijkheid, leren waar en wanneer men wil, betere ondersteuning bij alledaagse werkzaamheden en vakbekwaam blijven.

![Clubabend Bremen](/images/blog/clubabend-blog-bremen.jpg)

Arnoud zijn verhaal werd met enthousiasme ontvangen en er waren vele interessante vragen en reacties. Men was met name nogal gechoqueerd dat de wereld er op 100 km afstand van Bremen er digitaal zo anders uitziet.

Wil je nog meer weten over de verschillen tussen Duitsland en Nederland, onze consultant Cathrin Prins schreef al eerder een [blog](/blog/de-vele-kleine-verschillen-tussen-duitsland-en-nederland/){:title="De vele kleine verschillen tussen Nederland en Duitsland"} over dit onderwerp. Ben je geïnteresseerd in de verschillen in Europa op digitaal vlak, dan kun je meer inzicht krijgen en zelf vergelijkende grafieken maken met de [Digital Scoreboard](https://ec.europa.eu/digital-single-market/digital-scoreboard){:target="_blank"}{:rel="noopener noreferrer"}{:title="Digital scoreboard Europese Commissie"} van de Europese Commissie.
