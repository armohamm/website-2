---
title: "Productupdate december: clusters, eventinschrijvingen en e-learning resultaten"
date: 2019-12-12 08:00
tags: CAPP LMS
author: Michel
lang: nl
featured: false
image: images/blog/social/keyboard-1200x630.jpg
featured_image: images/blog/featured/20191212-keyboard.jpg
header_image: moods/keyboard-mood.jpg
call_to_action: whitepaper-saas
---

__De afgelopen maand heeft ons productteam weer verschillende updates voor CAPP LMS uitgebracht. In dit blog een overzicht van enkele belangrijke vernieuwingen.__

## Clusters
Clusters is een nieuwe feature voor het groeperen van functies en/of afdelingen. Dit biedt inzicht in de status van vereisten, gebruikt in het Kwaliteitspaspoort, voor een specifiek cluster. Door iemand Clustermanager te maken krijgt een specifieke persoon inzicht in dat deel van de organisatie dat in het cluster is opgenomen. Clusters is flexibel in gebruik en daardoor geschikt voor meerdere toepassingen. Enkele voorbeelden hiervan zijn: functies groeperen in een functiegroep; overkoepelend inzicht voor alle stagiair(e)s of bijvoorbeeld een overzicht per locatie.

![Voorbeeld van de nieuwe feature Clusters](/images/blog/clusters-screenshot.png)

## Eventinschrijvingen
Een tweede nieuwe feature in CAPP [LMS](/wat-is-een-lms/){:title="Wat is een LMS?"} betreft een handig overzicht van alle inschrijvingen op alle (geplande) events in een organisatie. Met de zoekfunctie filtert u op gebruiker en specifiek event. Dit maakt het mogelijk om in één oogopslag te zien wie zich voor welke (aankomende) events heeft ingeschreven en wanneer deze persoon is ingeschreven voor het event.

![Voorbeeld van eventinschrijvingen](/images/blog/eventinschrijvingen-screenshot.png)

## E-learningresultaten exporteren
Tenslotte willen we nog even wijzen op de mogelijkheid om als cursusadmin vanuit de course builder alle e-learningresultaten van medewerkers met één klik te exporteren naar een csv-bestand dat geopend kan worden in Excel of ingelezen in andere systemen. In het hoofdscherm van de course builder is hiervoor een aparte knop toegevoegd, zoals te zien is in onderstaand screenshot.

![De nieuwe knop voor het exporteren van e-learningresultaten](/images/blog/e-learning-resultaten-screenshot.png)

## Meer weten?
We blijven uiteraard verder bouwen aan nieuwe features en verbeteringen in onze software. Dit doen we volgens het principe van _continuous delivery_, dat wil zeggen dat we voortdurend updates uitbrengen waarvan al onze klanten meteen kunnen profiteren. Wilt u weten hoe dit precies werkt, download dan hieronder ons whitepaper.
