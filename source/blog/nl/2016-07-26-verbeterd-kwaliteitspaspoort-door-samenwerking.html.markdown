---
title: Verbeterd Kwaliteitspaspoort door samenwerking
date: 2016-07-26 08:00 CEST
tags: Kwaliteitspaspoort, CAPP LMS
author: Gerwin
lang: nl
image: images/blog/social/verbeterd-kpp-1200x630.png
featured_image: images/blog/featured/20160726-kpp.jpg
---

__In 2012 start Defacto als eerste softwarebedrijf met het [digitale Kwaliteitspaspoort (KPP)](/capp-compliance/). Tot 2015 verbeteren we het paspoort steeds met kleine stappen op basis van klantvragen. In 2015 stellen we een groep klanten, waarvan we input hebben gekregen, samen. Vanuit deze klantgroep krijgen we vragen die voor ons erg interessant zijn voor de verbeteringen van de functionaliteiten van ons product. Door naar alle input van onze klanten te luisteren laten we ons product zo goed mogelijk aansluiten bij wat er door 'de markt' van ons gevraagd wordt.__

## Bevoegd- en bekwaamheid steeds meer bij afdelingen en teams

Het blijkt in de praktijk dat de regie op bevoegd- en bekwaamheid meer en meer bij de afdelingen en teams zelf ligt. De verantwoordelijkheid lígt er vaak zelfs al, maar de tools om dit te faciliteren ontbreken vaak nog. Daar zijn we dan ook meteen op ingesprongen. Leidinggevenden kunnen hun eigen afdelingsprofielen maken en koppelen aan die van hun medewerkers. Dit was eerst voornamelijk een centrale taak. Ook kunnen ze vrijstellingen geven en bepaalde vereisten voor een medewerker op 'niet van toepassing' zetten wanneer deze bepaalde vereiste niet nodig is. Hierdoor zijn afdelingen en teams veel meer in staat om zelf de regie te pakken.

## Het Kwaliteitspaspoort delen met collega's

Nóg iets moois dat hieruit voortgekomen is; gebruikers kunnen hun eigen Kwaliteitspaspoort delen met die van collega's. De medewerker die het systeem gebruikt, heeft zelf de controle over het delen. De gebruiker kan kiezen met welke collega's er gedeeld wordt en kan het delen ook stoppen. In het systeem kan meteen aangegeven worden wie zijn of haar teamleider is.

## Intuïtiever

Het paspoort is ook intuïtiever gemaakt, waardoor de gebruiker veel gemakkelijker leerpaden kan inzien, praktijkervaring kan invoeren en inschrijvingen op cursussen kan doen.

## Eerste versies nieuwe Kwaliteitspaspoort

De eerste versies van het nieuwe Kwaliteitspaspoort zijn inmiddels geïmplementeerd bij een gedeelte van onze klantgroep. De nieuwste versie wordt nu stap voor stap bij al onze klanten ingevoerd, zodat iedereen gebruik kan maken van de sterk verbeterde functionaliteiten.

Samen met onze klanten blijven we kijken naar verbeteringen, zodat het Kwaliteitspaspoort zo optimaal mogelijk wordt ingezet!

---

Wil je ook graag input doorgeven of meer informatie over onze producten? Neem dan contact op met [Gerwin](mailto:g.veenstra@defacto.nl) of bel naar 050-3144832.
