---
title: "Defacto verwelkomt grote Duitse ziekenhuisgroep als klant"
date: 2019-03-14 08:00 CEST
tags: CAPP LMS
author: Michel
lang: nl
featured: true
image: images/blog/social/sana-1200x630.jpg
featured_image: images/blog/featured/20190314-sana.jpg
header_image: moods/sana-mood.jpg
call_to_action: subscribe-newsletter
---

__Sana Kliniken AG sluit zijn zoektocht naar de invoering van een e-learning-oplossing af met de keuze voor het leermanagementsysteem CAPP LMS van Defacto. De samenwerking heeft als doel de digitaliseringsstrategie op het vlak van leren en personeelsontwikkeling vorm te geven en de aantrekkelijkheid van Sana als werkgever in het kader van personeelsbehoud verder te stimuleren.__

Hiervoor zijn processen op het gebied van ontwikkelingsmanagement gedigitaliseerd en bestaande e-learning-oplossingen geïntegreerd. Zo ontstaat één centraal platform voor alle leeractiviteiten. Medewerkers krijgen de beschikking over een gepersonaliseerde digitale leeromgeving, waarmee ze snel en eenvoudig toegang hebben tot relevante cursussen en informatie.

Op het gebied van personeelsontwikkeling vindt met hulp van CAPP LMS ook een digitaliseringsslag plaats. Daarmee krijgt Sana een overzicht van alle competenties en kwalificaties binnen de gehele organisatie en beschikken medewerkers over een digitaal portfolio waarin ze kunnen aangeven over welke kwalificaties en kwaliteiten zij reeds beschikken.

## Over Sana Kliniken AG:

Sana Kliniken AG is de op drie na grootste privé ziekenhuisgroep in Duitsland en daarmee een van de toonaangevende aanbieders van geïntegreerde gezondheidszorg in Duitsland. Met 53 ziekenhuizen en 33.000 medewerkers verzorgt zij in Duitsland zo’n 2,2 miljoen patiënten. Sana Kliniken AG is opgericht in 1976 en niet-beursgenoteerd. Zij heeft als doel om een breed aanbod van de beste medische zorg te kunnen aanbieden. Alle verzekerden kunnen bij de groep terecht.

## Over Defacto:

Defacto is een van de belangrijkste softwarebedrijven op het vlak van leren en ontwikkelen in de gezondheidszorg. Al meer dan 30 jaar werken we succesvol samen met onze klanten en zijn we trendsetter in digitaal onderwijs en personeelsontwikkeling. Door een combinatie van ervaring en innovatie zijn wij in staat om samen met klanten een duurzame oplossing samen te stellen en te implementeren. Met onze online oplossingen voor leer-, prestatie- en talentmanagement ondersteunen wij meer dan 250.000 gebruikers in heel Europa. Onze oplossingen zijn beschikbaar in het Duits, Engels en Nederlands.
