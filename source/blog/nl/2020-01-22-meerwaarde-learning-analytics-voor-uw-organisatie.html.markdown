---
title: "De meerwaarde van Learning Analytics voor uw organisatie"
date: 2020-01-22 08:00
tags: CAPP LMS, Learning Analytics
author: Joost
lang: nl
featured: false
image: images/blog/social/flashy-1200x630.jpg
featured_image: images/blog/featured/20191210-flashy.jpg
header_image: moods/flashy-mood.jpg
call_to_action:
---

__In onze vorige blogs zijn we ingegaan op de toename van gebruik van CAPP LMS en de verschillen in gebruik tussen CAPP11 en CAPP LMS. Doordat er steeds meer geleerd wordt, wordt er ook meer data vastgelegd die interessant zijn om te analyseren en te rapporteren. In dit blog zullen we daarom verder ingaan op hoe u Learning Analytics kunt inzetten voor het behalen van uw (strategische) doelstellingen.__

# Drie soorten analytics
We maken onderscheid tussen drie soorten Learning Analytics:

1.  Analytics over de lerende(n);
2.  Analytics over leerinterventie(s);
3.  Analytics over het leeraanbod.

## 1. Lerende analytics
De eerste categorie zijn 'lerende analytics'. CAPP LMS bevat data over gebruikers(groepen) die kunnen worden ingezet om allerlei vragen te beantwoorden. Thema's zijn bijvoorbeeld duurzame inzetbaarheid, compliance management en strategische personeelsplanning. Zo kan inzichtelijk gemaakt worden wat een groep gebruikers heeft geleerd, hoe (vaak) ze leren/presteren, hoe ze het op compliancevlak doen en welke manieren van leren in trek zijn. Hierbij kan onderscheid gemaakt worden tussen gebruikers, actieve gebruikers en actieve lerenden.

Denk hierbij in de praktijk aan hoeveel bepaalde gebruikers(groepen) leren en welke gebruikers na bijscholing en certificering het snelst inzetbaar zijn in de organisatie. Op deze manier wordt bijvoorbeeld inzichtelijk hoe een afdeling/organisatie de komende jaren voldoende inzetbaar personeel kan behouden. Afdelingshoofden zien dit in de vereistenmatrix binnen CAPP LMS (zie onderstaand screenshot). De Compliance API kan worden ingezet om een beeld te krijgen op organisatieniveau.

![Vereistenmatrix](/images/blog/vereistenmatrix.png)

## 2. Leerinterventie analytics
De tweede categorie analytics richt zich op leerinterventies. Ook hiermee kan een variÃ«teit aan vragen worden beantwoord. Denk hierbij aan welke leerinterventies gebruikers doen, hoe vaak ze dit doen en ook hoe de performance op de werkplek verbeterd wordt door het optimaliseren van leerinterventies. CAPP LMS bevat data over het gebruik van leerinterventies, welke en hoe ze worden gebruikt voor compliance, hoe leervormen worden gebruikt en hoe gebruikers deze beoordelen.

Al deze informatie is beschikbaar in verschillende gebruikersrollen binnen CAPP LMS. Zo wordt in de Course builder app inzichtelijk gemaakt welk cursusaanbod wel en niet wordt gebruikt, bijvoorbeeld door te kijken naar het aantal inschrijvingen en de voortgang op een cursus.

![Cursusinschrijvingen](/images/blog/cursus-inschrijvingen.png)

## 3. Leeraanbod analytics
Tenslotte onderscheiden we analytics over het leeraanbod. Dit varieert van bijvoorbeeld de bijdrage van het corporate trainingsaanbod aan de prestaties van de organisatie tot de kosten gepaard met het trainen van uw medewerkers. In CAPP LMS zijn data beschikbaar over de kosten van trainen, meest effectieve trainingsmethoden en de effectiviteit van leerprogramma's. De data uit CAPP LMS kunnen worden gebruikt om samen met data uit andere bronnen analyses te doen op het snijvlak van organisatieverbetering, performance en kosten. Hiermee kunt u ook de Return on Investment van leren onderbouwen.

Voorbeeld: Wat kost het trainen van de workforce? De kosten van cursusdeelname worden bijgehouden in de Finance app. Door deze te combineren met de kosten van onder meer verlet, krijgt u zicht en grip op de totale kosten voor het trainen van uw medewerkers.

# Meer doen met uw eigen data?
Samenvattend beschikt CAPP LMS over zeer relevante analytics die voor diverse strategische vraagstukken en organisatieverbetering kunnen worden ingezet. Wilt u ook meer doen met uw data, neem dan [contact](/contact) op.
