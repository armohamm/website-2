---
title: "Apothekers in Groningen implementeren zelfstandig CAPP LMS"
date: 2019-12-05 08:00
tags: CAPP LMS
author: Michel
lang: nl
featured: false
image: images/blog/social/pillen-1200x800.jpg
featured_image: images/blog/featured/20191205-pillen.jpg
header_image: moods/pillen-mood.jpg
call_to_action:
---

__Een systeem om de bijscholing van apotheekmedewerkers te faciliteren en inzichten om compliance en kwaliteit te kunnen verantwoorden bij audits. Die insteek vormde de doelstelling voor het succesvolle pilotproject waarin Apothekersgroep Groningen zelfstandig aan de slag ging met [CAPP LMS](/capp-lms). De resultaten laten zien dat medewerkers de software weten te vinden en dat het gebruik bovendien laagdrempelig en intuïtief is.__

## Zelf artikelen en video’s maken
Met gerichte handleidingen en minimale hulp van een consultant van Defacto hebben de apothekers het LMS geheel zelfstandig ingericht. Een belangrijke taak lag hier voor Arnout Janse, apotheker bij apotheek Musselpark. Omdat het bestaande scholingsaanbod van de brancheorganisatie onvoldoende aansloot op hun wensen, besloten ze zelf materiaal te gaan ontwikkelen met de ingebouwde auteurstool. “Dit was zeer eenvoudig en intuïtief”, licht Janse toe. “Ik kon gemakkelijk zelf artikelen maken en video’s toevoegen die ik zelf had gemaakt.”

## Actieve medewerkers met weinig vragen
“Voor ons was een belangrijke uitdaging hoe je ervoor zorgt dat je medewerkers de software gaan gebruiken”, vertelt Ebian Brill, mede-eigenaar van Apothekersgroep Groningen. “Het voelt toch een beetje alsof je een nieuwe website hebt gemaakt, maar vervolgens moeten mensen ‘m nog weten te vinden. Dit is me heel erg meegevallen. Medewerkers waren zeer actief en hadden ook weinig vragen. Dit laat wat mij betreft ook zien hoe intuïtief de software van Defacto is.”

![Cursusaanbod Apothekersgroep Groningen](/images/blog/apothekersgroep-groningen-cursussen.png)

## Betere aansturing op microniveau
Niet alleen faciliteert het LMS de bijscholing voor de apothekersgroep. De inzichten dankzij het Kwaliteitspaspoort leiden er volgens Brill ook toe “dat de organisatie op microniveau beter is aan te sturen”. Per apotheek, functie en rol maakt de software duidelijk waar de organisatie staat, waardoor een zogeheten _multisite audit_ moeiteloos kan worden doorlopen. “Die vereist namelijk dat alle apotheken op dezelfde manier moeten werken. Het LMS draagt in belangrijke mate bij aan deze doelstelling”, licht Brill toe.

## Inzicht in compliance en kwaliteit van alle apotheken
De apothekers hebben inmiddels de smaak te pakken en gaan hun huidige inrichting verder verfijnen; met de nieuwe functie Clusters krijgen ze bijvoorbeeld inzicht in het geaggregeerde kwaliteitsniveau van alle deelnemende apotheken van de groep. Daarnaast gaan ze medewerkers van de verschillende apotheken betrekken bij het ontwikkelen van leerinhoud, waardoor de frequentie van het publiceren van nieuwe leerinhoud omhoog kan.

## Over Apothekersgroep Groningen
[Apothekersgroep Groningen](https://agvof.leef.nl/){:target="_blank"}{:rel="noopener noreferrer"}{:title="Apothekersgroep Groningen"} is een samenwerkingsverband van diverse apotheken in de stad Groningen, Haren en Musselkanaal.
