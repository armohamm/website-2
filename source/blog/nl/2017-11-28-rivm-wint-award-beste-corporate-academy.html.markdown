---
title: "RIVM wint award voor beste corporate academy 2017"
date: 2017-11-28 8:00 CEST
tags: nieuws, CAPP LMS
author: Stéphanie
lang: nl
image: images/blog/social/rivm-wint-award-2017.jpg
featured_image: images/blog/featured/20171128-rivm-wint-award-2017.jpg
---

__De beste corporate academy van Nederland. Zo mag het Rijksinstituut voor Volksgezondheid en Milieu (RIVM) haar academy nu noemen. Tijdens het jaarcongres van de Nederlandse Stichting voor Corporate Universities (NSCU) ontving de RIVM de award. “Daar zijn we natuurlijk super trots op”, zegt Marjan Soudant, Adviseur Organisatie &amp; Talentontwikkeling van het RIVM.__

![RIVM wint award voor beste corporate academy 2017](/images/blog/rivm-wint-corporate-academie-2017.jpg)

Bij het NSCU zijn tachtig academies aangesloten. Behalve de RIVM waren ook [De Nederlandsche Bank](https://www.dnb.nl/home/){:target="_blank"}{:rel="noopener noreferrer"}{:title="De Nederlandsche Bank"}, [het Neerlands Diep](http://neerlandsdiep.nl/){:target="_blank"}{:rel="noopener noreferrer"}{:title="Neerlands Diep"} en [De Corporatie Academie](https://www.decorporatie-academie.nl/){:target="_blank"}{:rel="noopener noreferrer"}{:title="De Corporatie Academie"} genomineerd. Voor de award werden de genomineerden op vier onderdelen beoordeeld door een vakjury van het NSCU en door de deelnemers aan het jaarcongres, namelijk:

-   De mate waarin de academy zich verder ontwikkelt vanuit een heldere visie
-   De mate waarin de academy aansluit op de praktijk
-   Het resultaat van corporate learning op organisatieniveau
-   De professionele inhoud van de opleidingen

Het RIVM blinkt uit omdat de academy een integraal onderdeel is van de volledige strategie. De strategie is uitgezet tot 2020 en helpt het RIVM te zorgen dat alle strategische onderwerpen evenveel aandacht krijgen. De onderwerpen waar ze zich op richten zijn positie en reputatie, verbinding met en het effect op de samenleving, samenwerken in netwerken, innovatie, management en internationale relaties binnen Europa. De in 2013 opgerichte academy focust zich op de extra kennis die medewerkers nodig hebben om hun werk goed uit te voeren om zo te blijven innoveren.

Ook binnen Europa is het RIVM goed op weg. In oktober deed ze mee aan de jaarlijkse bijeenkomst van [The International Association of National Public Health Institutes (IANPHI)](http://www.ianphi.org/){:target="_blank"}{:rel="noopener noreferrer"}{:title="IANPHI"} in Rome. Samen met zusterorganisaties over de hele wereld wisselde ze kennis en ervaringen uit. Dit was het moment om de academy te promoten. Hoewel het RIVM nog geen gebruik maakt van alle functionaliteiten van [CAPP](/capp-learning/), kwam het hier goed van pas. “Terwijl we een folder maakten voor het IANPHI konden we alle gegevens zo uit CAPP halen. Dat was natuurlijk een geweldige vooruitgang vergeleken met de Excellijsten die we eerst gebruikten”, zegt Marjan Soudant.

Met het winnen van de award en het uitzetten van de strategie uitgezet tot 2020 gaat het RIVM de komende jaren verder op de ingeslagen weg omtrent de innovatie op leren en ontwikkelen.
