---
title: Nieuw geleerd, nieuw gedaan
date: 2016-03-17 7:30 CET
tags: digitalisering, CAPP LMS, NextLearning
author: Joep
lang: nl
image: images/blog/social/nieuw-geleerd-nieuw-gedaan-1200x630.jpg
featured_image: images/blog/featured/20160317-nieuw-geleerd.jpg
---

__We doen het allemaal: meegaan met de trends van vandaag de dag. Je moet natuurlijk wel een beetje bij blijven. Om hierin mee te gaan ervaar ik een continu veranderende voorkeur in het gebruik van apps, programma's en multimedia.__

Ik kan me nog goed herinneren hoe ik op de middelbare school achter MSN zat om te chatten met mijn vrienden. Tegenwoordig doen we dat niet meer. We zitten op WhatsApp, Snapchat, Tinder, Facebook, noem ze maar op.

![WhatsApp](/images/blog/whatsapp.jpg)
<p class="caption">We gebruiken allemaal WhatsApp</p>

In mijn baan als consultant bij Defacto is het interessant om te kijken wat precies maakt dat een nieuwe applicatie zo succesvol is dat deze bestaande applicaties vervangt. De sleutel tot die formule is immers de sleutel tot succes. Iedere keer als ik hier over nadenk kom ik terug bij de uitleg die mijn collega Hugo hier ooit voor gaf:

>#### 'Digitalisering is geen vernieuwing, de echte revolutie komt pas daarna'

Wat betekent dit concreet? Eigenlijk heel simpel: wij mensen hebben allemaal onze eigen denkbeelden, gebaseerd op de context en kennis die wij hebben. Toen de samenleving steeds digitaler werd, probeerden wij onze kennis en ideeën te integreren met de digitale mogelijkheden. Het resultaat? Een replica van het analoge proces in een digitale uitvoering.

![Encyclopedie](/images/blog/encyclopedie.jpg)
<p class="caption">Een 'oldschool' encyclopedie</p>

Brief werd e-mail, de encyclopedie werd vervangen door een cd-rom van Encarta en ga zo maar door. Sec gezien zijn dit dezelfde zaken. Een brief en een e-mail hebben dezelfde functionaliteit en in Encarta vind je dezelfde artikelen als in de Winkler Prins Encyclopedie. Uiteraard sneller en digitaal, maar in principe 'meer van hetzelfde in een nieuw jasje'. Voor een digitaal tijdperk, maar *analoog* bedacht.

Dit wil niet zeggen dat dit geen belangrijke stappen zijn geweest om te zetten, maar dit is niet de revolutie waar ik naar op zoek ben. De echte revolutie begint pas wanneer analoge processen worden aangepast aan de mogelijkheden die een digitale wereld biedt.

E-mail werd Facebook, Yammer of HipChat. Encarta werd Wikipedia. Dit zijn in mijn ogen de echte revoluties. Apps als Facebook en websites als Wikipedia hebben weliswaar nog steeds voor een groot deel hetzelfde doel als hun voorgangers, maar gebruiken de mogelijkheden van de digitale wereld die in de analoge wereld niet bestonden. Zo zetten ze een volgende stap.

Waar de encyclopedie per wijziging opnieuw uitgegeven diende te worden, gebruikt Wikipedia de mogelijkheid om iedereen toegang te geven om kennis te halen, maar ook te brengen, *up-to-date* te houden en te reviewen. In plaats van drie experts in een kamertje heb je nu dus de totale wereldpopulatie aan kennis tot je beschikking, op een plek.

<hr>

Vanuit de gedachte: *“Wat kan de digitale wereld toevoegen aan de door ons ooit bedachte processen”* ontstaat dus ware innovatie. Daarom is dat de basis vanuit waar wij ons [learning management systeem](/capp-learning/) onder de loep hebben genomen. Want laten we eerlijk zijn, een LMS is op zich niet veel meer dan een gedigitaliseerde vorm van cursusadministratie, 'het automatisch vinken'.

Ons inziens is hierin nog een grote stap te maken. En natuurlijk hebben wij een goed idee hoe.

Interesse in de revolutie van het LMS en het leren in organisaties? 19 april aanstaande staan wij op **[Next Learning 2016](http://www.nextlearning.nl/){:target="_blank"}** in Den Bosch om over dit thema onze ideeën te delen. Ik zie u daar uiteraard graag!

[![Next Learning 2016](/images/blog/nextlearning2016.jpg)](https://www.nextlearning.nl/){:target="_blank"}
