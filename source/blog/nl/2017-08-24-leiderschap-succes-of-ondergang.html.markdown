---
title: "Leiderschap: succes of ondergang"
date: 2017-08-24 14:10 CEST
tags: leiderschap, management, team
author: Milda
lang: nl
featured: true
image: images/blog/social/leadership-1200x630.jpg
featured_image: images/blog/featured/20151008-leadership.jpg
---

__Leiderschap is essentieel voor een bedrijf. De meeste mensen nemen ontslag vanwege hun manager en niet vanwege het werk. Daarom is het goed om het te hebben over hoe je aan goed leiderschapskwaliteiten komt. Ik sprak onlangs met Spencer van theTILLERY en hij deelde zijn geheim voor goed leiderschap.__

__M__ilda: Hé Spencer, zou je ons wat meer willen vertellen over jezelf?

__S__pencer: Ik bestudeer het continu veranderende landschap van marketing en technologie. Mijn volledige werkzame leven heb ik gewerkt in de digitale marketing en dat zie ik voorlopig niet veranderen. Ik heb als adviseur gewerkt voor allerlei organisaties, waaronder Fortune 500-klanten, maar ook met een aantal kleine non-profit bedrijven.

In de afgelopen jaren ben ik voorstander geworden van content marketing. Het is niet meer te ontkennen dat content bedrijven erg succesvol kan maken. Kort geleden heb ik de sprong in het diepe gewaagd en mijn eigen bedrijf opgezet waarmee ik andere bedrijven help met het navigeren door de wereld van digitale marketing en technologie.

__M__: Je hebt gewerkt met grote bedrijven. Wat waardeerde je het meest in de leiders?

__S__: Ik ben in mijn leven veel mensen tegengekomen die zichzelf zien als leider, maar in mijn ogen hebben maar een paar van hen de echte kwaliteiten van een leider. Een baas of leidinggevende is namelijk niet per definitie een leider. De leiders die ik het meest waardeer, hebben de volgende kwaliteiten:

* Een hoge dosis integriteit
* Weerbaarheid
* Optimisme en vertrouwen

__M__: Heeft de stijl van leiderschap invloed op de werkomgeving?

__S__: Vaak zijn het de leiders die een omgeving en sfeer vormen. Ik durf wel te stellen dat ze een directe invloed hebben op de cultuur binnen een bedrijf of organisatie. Als een goede leider de teugels in handen heeft, voelen de werknemers zich veilig. Wanneer mensen zich veilig voelen, leveren ze hun beste werk. Ik heb geluk dat ik gewerkt heb in omgevingen met geweldig leiderschap. Nu mijn eigen bedrijf groeit, wil ik deze omgevingen als voorbeeld gebruiken en een omgeving creëren waarin mijn werknemers zich veilig en gewaardeerd voelen.

In situaties met slecht leiderschap zijn werknemers eerder angstig of onverschillig.

__M__: Welke uitdagingen ben je zelf tegengekomen op je pad naar leiderschap?

__S__: Om eerlijk te zijn is het best moeilijk om ondernemer te zijn. Je maakt je druk over de cash-flow, de omzet en de omgang met klanten. De grootste uitdaging is om deze gedachten niet te laten overheersen.

__M__: Was het lastig om te bedenken wat voor soort leider je wilde zijn? En zo ja, waarom?

__S__: Ik denk dat ik nog steeds bezig ben met ontdekken wat voor soort leider ik wil zijn. Ik heb veel bijzondere mensen ontmoet die inspirerende dingen hebben gedaan. Van deze mensen leer ik nog steeds en ik probeer dat in mijn leven toe te passen. Dus als antwoord op je vraag: nee, het niet lastig. We weten allemaal wat goed leiderschap is wanneer we het tegenkomen.

__M__: Welke veranderingen in leiderschap kunnen we het komende jaar verwachten?

__S__: Er ligt een continue druk op bedrijven en organisaties om op belangrijke posities goed leiderschap te hebben. Ik hoop dat we straks dynamische leiders op alle niveaus binnen organisaties hebben.

__M__: Heb je nog wat wijze woorden voor toekomstige leiders?

__S__: Jazeker:

* Investeer in jezelf. Hiermee vergroot je namelijk je eigen capaciteit om in anderen te investeren. Je kunt namelijk niet van anderen verwachten dat ze groeien, als je zelf niet groeit.
* Investeer in anderen. Mensen zijn belangrijk. De mensen die voor je werken, zijn de grootste troef die je ooit zult hebben. Goede leiders zijn in staat het beste uit anderen te halen en dit kan zeer verrassend uitpakken.
* Goede leiders zetten een duidelijke visie neer. Als leider moet je je mensen laten weten waar ze naartoe werken. Stel doelen en gebruik mijlpalen om hen te motiveren en duidelijk te maken waar je als organisatie naartoe werkt.

Waar het uiteindelijk op neerkomt, is dat __leiderschap__ draait om investeren in anderen en daarbij niet vergeten ook tijd in zelfontwikkeling te steken.
