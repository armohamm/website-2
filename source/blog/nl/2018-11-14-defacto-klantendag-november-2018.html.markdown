---
title: "Defacto Klantendag - november 2018"
date: 2018-11-14 8:00 CEST
tags: Defacto, netwerkbijeenkomst, klantendag
author: Lennart
lang: nl
image: images/blog/social/social-klantendag-1200x630.jpg
featured_image: images/blog/featured/20181114-klantendag.jpg
header_image: moods/klantendag-mood.jpg
---

__Op maandag 5 november hielden we weer een klantendag. Deze editie vond plaats bij het Antoni van Leeuwenhoek instituut in Amsterdam, die als eerste klant live is gegaan met de laatste versie van CAPP LMS. Tijdens onze voorbereiding was het ons al duidelijk dat het een drukbezocht evenement zou worden, met 90 aanmeldingen van 35 organisaties uit de zorg, overheid en overige sectoren. De dag werd geopend door Hans Veeger, die iedereen welkom heette en even kort het dagprogramma doornam.__

Na de opening was het woord aan Gerwin Veenstra, Product Owner bij Defacto. Hij nam onze klanten mee in de techniek achter [CAPP Learning](/capp-learning/), zoals 'continuous deployment', wat inhoudt dat we kleine verbeteringen en aanpassingen op continue wijze doorvoeren, zonder dat de klant hier altijd wat van merkt. Bij grotere ontwikkelingen en nieuwe features wordt dit uiteraard in overleg via onze consultants met onze klanten geregeld. Vervolgens ging het over de ontwikkeling van onze software. We zijn bijvoorbeeld bezig met het verbeteren van de zoekfunctie, zodat deze met een enkele zoekopdracht zowel de relevante resultaten bij artikelen, e-learning modules als videos laat zien. Een andere ontwikkeling is de feature om comments te plaatsen, bijvoorbeeld bij events. Hierdoor zullen gebruikers, die zich op hetzelfde event hebben ingeschreven, eenvoudig met elkaar kunnen communiceren.

![Gerwin Veenstra](/images/blog/klantendag-005.jpg)

Bij de tweede presentatie was het Miriam Boer, Academie Manager bij het Antoni van Leeuwenhoek Instituut, die met veel enthousiasme vertelde over de implementatie van CAPP LMS en de samenwerking met Defacto. De rol en inzet van onze consultants werd geprezen, net als de manier waarop wij openstaan voor input als het gaat om softwareontwikkeling. Miriam sloot haar presentatie af door te zeggen dat ze volledig achter de keuze  voor CAPP LMS staat en het van harte aanbeveelt bij organisaties die op zoek zijn naar een hypermodern en intuïtief [LMS](/wat-is-een-lms/){:title="Wat is een LMS?"} waar de medewerker centraal staat.

Deze aanbeveling vormde een goede brug naar de laatste plenaire presentatie van de dag, door senior consultant Joep Lenglet. Hij ging dieper in op de nieuwe en verbeterde functionaliteiten, hoe de laatste versie van CAPP LMS verschilt van eerder ontwikkelde software en wat de voordelen zijn voor onze klanten en andere geïnteresseerde organisaties. Aanbod kwam de aandacht voor een intuïtief design en user experience bij CAPP LMS, dit biedt zowel medewerkers als organisatie een visueel helder en begrijpelijk overzicht als het gaat om vakbekwaamheid, vakbevoegdheid en persoonlijke ontwikkeling. Het leidt er toe dat medewerkers gemotiveerd zullen zijn om hun persoonlijke ontwikkeling actief in eigen hand te nemen. Een andere functionaliteit die werd besproken was de ondersteuning van lange leertrajecten en opleidingsprogramma's, zoals AVL dit doet bij hun vervolgopleiding Oncologie Verpleegkundige. Door vervolgopleidingen met CAPP LMS vorm te geven is het voor een organisatie op elk moment duidelijk waar elke deelnemer zich in het traject bevindt, wat mogelijke knelpunten zijn en optimaal ondersteuning te bieden.

![Joep Lenglet in gesprek met klanten](/images/blog/klantendag-009.jpg)

Na de pauze waren er twee workshopsessies, elk met keuze uit drie onderwerpen, die door onze consultants werden gegeven. De workshops gingen over: autorisatiestructuur, het gebruik van ons [Kwaliteitspaspoort](/capp-compliance/){:title="Kwaliteitspaspoort"} en vernieuwde e-learning en cursusmogelijkheden met CAPP LMS. Aan de hand van praktijkvoorbeelden kreeg men inzicht in de nieuwe en verbeterde features bij CAPP LMS.

Tot slot was er de gelegenheid om gezamenlijk nog na te praten onder het genot van een borrel. Met dank aan de uitstekende catering van het AVL kon iedereen genieten van lekkere hapjes en drankjes. Onze consultants, account managers en een aantal developers waren druk in gesprek over CAPP LMS, ideeën voor de toekomst en een scala aan andere onderwerpen.

![Iedereen borrelt nog even gezellig na](/images/blog/klantendag-012.jpg)
