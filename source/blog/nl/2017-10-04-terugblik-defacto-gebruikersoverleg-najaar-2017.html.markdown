---
title: "Terugblik Defacto Gebruikersoverleg najaar 2017"
date: 2017-10-04 07:00 CEST
tags: gebruikersoverleg, CAPP Agile Learning, CAPP LMS
author: Stéphanie
lang: nl
image: images/blog/social/gebruikersoverleg-2-2017-1200x630.jpg
featured_image: images/blog/featured/20171004-gebruikersoverleg.jpg
---

__Op de zonnige donderdag 21 september werd bij onze klant ’s Heerenloo het tweede Defacto Gebruikersoverleg van 2017 georganiseerd. Het thema van de dag was [CAPP Agile Learning](/capp-agile-learning/){:title="CAPP Agile Learning"}. Het was bovendien het moment om de nieuwe versie van CAPP aan onze klanten aan te kondigen.__

Onder het genot van een uitgebreide lunch kwamen de deelnemers binnen. De gesprekken kwamen meteen op gang en er werden direct ideeën uitgewisseld. Dat is de kern van ons Gebruikersoverleg: onze klanten de mogelijkheid geven om zowel met elkaar als met ons in gesprek te gaan. Even bij elkaar in de keuken kijken en zo elkaar vooruit helpen.

![Even bij elkaar in de keuken kijken 1](/images/blog/gebruikersoverleg-21092017-01.jpg)

![Even bij elkaar in de keuken kijken 2](/images/blog/gebruikersoverleg-21092017-03.jpg)

## Aankondiging Kwaliteitsmonitor en nieuwe CAPP

Hans Veeger opende het officiële deel van de middag met de aankondiging van de nieuwe versie van [CAPP](/capp-lms/). Het huidige CAPP11 is gebaseerd op de eerste versie die in 1993 uitkwam. Als softwarebedrijf is het belangrijk om te blijven innoveren en vernieuwen. Dat is iets waar we hard mee bezig zijn en waar we jullie graag van op de hoogte brengen.

![Nieuw CAPP Productconcept](/images/blog/nieuw-capp-productconcept.png)
<p class="caption">Uitgangspunten voor het nieuwe CAPP</p>

De nieuwe versie van CAPP was niet het enige dat aangekondigd werd. Voor de recentste versie van CAPP werken onze developers op het moment aan een nieuw onderdeel: de Kwaliteitsmonitor. Daarmee kun je op afdelings- en organisatieniveau een visuele representatie van de status van de Kwaliteitspaspoorten inzien, zonder hiervoor rapportages via de QueryBuilder nodig te hebben.

## Rondetafelgesprekken

Omdat het Gebruikersoverleg een dag volledig voor de gebruikers van onze software is, zijn de rondetafelgesprekken een belangrijk, interactief onderdeel van het programma. Het is een mooie mogelijkheid voor onze klanten om met elkaar in gesprek te gaan, maar geeft tevens de mogelijkheid om vragen aan ons te stellen. Zo horen wij wat er speelt, waar onze klanten tegenaan lopen en hoe wij onze software beter kunnen maken.

![Rondetafelgesprekken 1](/images/blog/gebruikersoverleg-21092017-02.jpg)

![Rondetafelgesprekken 2](/images/blog/gebruikersoverleg-21092017-04.jpg)

Dit keer leverde de interactie van onze klanten met elkaar weer een verscheidenheid aan inzichten op. __Met elkaar en van elkaar leren!__ Uiteraard werd zo nu en dan een kritische noot geplaatst, waardoor wij in Groningen weer wat te doen hebben...

## Een geslaagde dag

Al met al kijken we (wederom) terug op een zeer geslaagd Gebruikersoverleg. Het periodiek met zijn allen focussen op wat er is en wat er gaat komen zorgt voor een hoop onderling begrip en neuzen die dezelfde kant op blijven staan.

Aan alle deelnemers aan het overleg: bedankt voor de waardevolle input. Zo kunnen we zorgen dat in de toekomst ons [LMS](/wat-is-een-lms/){:title="Wat is een LMS?"} blijft aansluiten bij de behoeftes en wensen van onze klanten!
