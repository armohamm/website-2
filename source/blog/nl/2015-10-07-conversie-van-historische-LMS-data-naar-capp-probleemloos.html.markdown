---
title: Conversie van historische LMS-data naar CAPP probleemloos
date: 2015-10-07 10:34 CEST
tags: CAPP LMS, dataconversie, development
author: Pieter
lang: nl
featured_image: images/blog/featured/20151007-conversie-data.png
---

__Het afgelopen jaar ben ik regelmatig bezig geweest met het converteren van historische data uit andere LMS-systemen naar ons LMS [CAPP](/capp-lms/). Dat is niet altijd een eenvoudige klus, maar juist voor ons als echte ICT-ers is het een grote uitdaging die we graag aangaan.__

En met succes! Tot nu toe is het ons altijd gelukt de data uit andere [LMS](/wat-is-een-lms/){:title="Wat is een LMS?"}-en naar CAPP te converteren en daar hebben we onze opdrachtgevers best wel blij mee gemaakt.

En als je dat één keer hebt gedaan, dan kun je dat natuurlijk herhalen, maar de eerlijkheid gebiedt te zeggen dat conversies niet allemaal hetzelfde zijn. Dus echt standaardiseren kun je ze niet, maar ik ben er van overtuigd dat we er altijd wel uitkomen. Andere objecten en een ander gebruik van de applicatie vragen een eigen manier van aanvliegen. Delen komen bekend voor, andere delen zijn compleet nieuw en maar twee van de aangeleverde bronnen zijn exact hetzelfde als de vorige keer. Eigenlijk is dat een nadeel. Als alles nieuw is, wordt alles driedubbel gecontroleerd. Als er iets hetzelfde is, wordt er minder aandacht aan besteed. Dat hebben we tenslotte al eens gedaan, dat kennen we al. Geef mij dus maar een compleet nieuw format.

Kost misschien iets meer tijd, maar wel alles driedubbel gecontroleerd.
