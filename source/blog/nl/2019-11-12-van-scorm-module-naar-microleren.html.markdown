---
title: "Van SCORM-module naar micro-leren met CAPP LMS"
date: 2019-11-12 08:00
tags: CAPP LMS, e-learning, microleren
author: Martha
lang: nl
featured: false
image: images/blog/social/scorm-microleren-1200x688.jpg
featured_image: images/blog/featured/20191112-scorm-microleren.jpg
header_image: moods/defacto.jpg
call_to_action: contact-microleren
---

__SCORM-modules werden lange tijd gezien als dé standaard voor het ontwikkelen van e-learning. Maar inmiddels zijn we er steeds meer van overtuigd dat de techniek veel nadelen heeft. Zo zijn modules niet doorzoekbaar, is de ontwikkeltijd lang en zorgt het afspelen vaak voor technische problemen. Mede hierdoor ondersteunen we in CAPP LMS geen SCORM meer. Dat betekent echter niet dat deze modules volstrekt waardeloos zijn geworden. Deze kunnen eenvoudig worden omgezet naar CAPP LMS, hetgeen veel voordelen biedt. Consultant Online Leren Martha Jorna legt uit hoe het werkt.__

## Nadelen van SCORM-modules
In de oude versie van het [LMS](/wat-is-een-lms/){:title="Wat is een LMS?"} zien we dat veel organisaties meerdere SCORM-modules gebruiken. Hoewel bijvoorbeeld het ontwerpen van Storyline-modules veel mogelijkheden biedt, zijn er ook belangrijke nadelen:
-   SCORM-modules zijn voor de deelnemer niet doorzoekbaar vanuit een zoekfunctie in de (CAPP LMS-) bibliotheek;
-   Het ontwikkelen van SCORM-modules vraagt veel ontwikkeltijd;
-   Het afspelen van SCORM-modules kan voor technische problemen zorgen;
-   Voor het updaten van SCORM-modules heb je vaak een persoonlijke licentie van de software nodig. Bij het publiceren moeten er meerdere acties worden uitgevoerd. Versiebeheer kan fouten opleveren.

## Snel en efficiënt kennis tot zich nemen
De inhoud van de SCORM-modules zet je om naar content in CAPP LMS vanuit het principe van [micro-leren](/blog/micro-toekomst/). Door het aanbieden van de content in korte onderdelen, neemt de deelnemer de kennis snel en efficiënt tot zich. Bovendien kan hij/zij snel een leeractiviteit opstarten, afronden en dit volgen op de werkvloer.

>Door het aanbieden van de content in korte onderdelen, neemt de deelnemer de kennis snel en efficiënt tot zich.

## Toegankelijke en flexibele content
Het gebruik van korte onderdelen (leerelementen) maakt de content toegankelijk en flexibel. Korte stukjes kennis zijn voor de lerende gemakkelijk te begrijpen, te verwerken en te herinneren. De kennis is goed vindbaar in de CAPP bibliotheek en onderdelen kunnen in meerdere cursussen als naslagwerk of als performance support, worden gebruikt.

>Korte stukjes kennis zijn voor de lerende gemakkelijk te begrijpen, te verwerken en te herinneren.

In CAPP LMS heeft de auteur de mogelijkheid om snel en makkelijk content te ontwikkelen, te onderhouden en te delen. Door deze korte ontwikkeltijd speelt een organisatie snel in op een actuele leerbehoefte.

## Hoe zet je SCORM-content om naar CAPP LMS?
Bij het omzetten van een SCORM-module naar een cursus in CAPP LMS verdeel je de inhoud in leerelementen. Hier volgt een stappenplan:

1.  Zet de leerdoelen om naar vraagstellingen of onderdelen;
2.  Maak de leerelementen kort en krachtig, waarin je zoveel mogelijk antwoord geeft op één leerdoel;
3.  Beperk je tot de kennis die belangrijk is;
4.  Denk goed na over de titel van het leerelement zodat de inhoud duidelijk is;
5.  Zorg dat de leerelementen op zichzelf staan en los te volgen zijn. Op deze manier kun je ze beschikbaar stellen in de CAPP Bibliotheek, voor performance support en in verschillende cursussen.
6.  Zorg voor een goede balans tussen tekst en visuele onderdelen;
7.  Maak eventueel eerst een basis leerpad (met een aantal leerelementen) en breid deze later gemakkelijk uit.
