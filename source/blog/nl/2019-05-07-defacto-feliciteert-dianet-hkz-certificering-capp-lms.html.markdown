---
title: "Defacto feliciteert Dianet: HKZ-certificering behaald met ondersteuning van CAPP LMS"
date: 2019-05-07 08:00 CEST
tags: CAPP LMS
author: Michel
lang: nl
featured: true
image: images/blog/social/dianet-social-1200x630.jpg
featured_image: images/blog/featured/20190507-dianet-featured.jpg
header_image: moods/dianet-mood.jpg
---

__Dianet, het expertisecentrum voor dialyse in Utrecht, Amsterdam en de Thuiszorg, heeft onlangs hun HKZ-certificering behaald, een keurmerk voor de kwaliteit en veiligheid van de geleverde zorg. Namens het team van Defacto: van harte gefeliciteerd!__

En dit was niet de enige audit voor Dianet. Als onderaannemer van Dialysezorg kwam in het kader van de JCI-audit van het AMC ook de auditor van JCI naar de data van Dianet kijken. Ook voor deze audit is Dianet zeer positief beoordeeld!

Met deze mijlpaal voor Dianet hebben wij als Defacto ook een mijlpaal behaald. Dianet is de eerste klant die de benodigde bewijslast rondom de aantoonbare vakbevoegdheid en vakbekwaamheid van haar medewerkers heeft kunnen aantonen met de overzichten en inzichten die ons nieuwe [CAPP LMS](/capp-lms) biedt. Sterker nog, tijdens het accreditatieproces zijn door de HKZ-auditor specifieke complimenten gegeven voor de duidelijkheid en inzichtelijkheid van het [LMS](/wat-is-een-lms/){:title="Wat is een LMS?"} in dit kader. De opleider van Dianet zegt hierover:

>"Wij zijn trots op al onze medewerkers die bijgedragen hebben aan dit goede resultaat, ook een woord van dank aan de adequate ondersteuning vanuit Defacto."

Wij zijn als Defacto blij dat de basis die we voor het nieuwe CAPP LMS gelegd hebben, nu al erkend wordt door accrediterende instanties als een goede methodiek voor het aantonen van compliance. Wij willen Dianet bedanken voor hun inzet en het gebruik van het nieuwe [CAPP LMS](/capp-lms). We zien het als een mooie stap dat dit voor Dianet en Defacto een succes is geworden.

**Bekijk ook**: [de case van Dianet](/cases/dianet/)
