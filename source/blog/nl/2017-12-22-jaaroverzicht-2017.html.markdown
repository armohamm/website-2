---
title: "Een jaar in vogelvlucht"
date: 2017-12-22 8:00 CEST
tags: nieuws, Defacto
author: Susan
lang: nl
image: images/blog/social/jaaroverzicht-2017-1200x630.jpg
featured_image: images/blog/featured/20171222-jaaroverzicht-schrijven.jpg
---

__Waar je deze dagen ook heen kijkt, overal kom je ze tegen: de jaaroverzichten. De kranten, online nieuwsbladen, tv-programma’s zijn er vol van. Zelfs op de sociale media kun je er niet omheen.__

Iedereen vertelt wat er gebeurd is.
Iedereen vertelt wat er gedaan is.

De jaarwisseling is hét moment om alles in een vogelvlucht te beschouwen. We kijken terug en staan voor een moment stil. Stil bij de hoogtepunten, maar ook bij de dieptepunten, bij alle ontwikkelingen die het afgelopen jaar hebben plaatsgevonden en tot slot: bij de lessons learned.

Dit is misschien het belangrijkste element in deze opsomming van ‘opgeroepen herinneringen’ - want hier besteden wij vaak toch de meeste aandacht aan.

Hoe komt dat? Mogelijk streven wij (stiekem) allemaal naar vooruitgang, niet per se perfectie, maar vooruitgang.
Dit geldt niet alleen voor ons als individu, dit geldt ook voor het team hier bij Defacto.

Sinds half oktober werk ik bij Defacto. Een jaaroverzicht uit mijn perspectief is lastig. Een groot gedeelte van het jaar heb ik gemist, zelf niet meegemaakt. Maakt dat uit?

In de afgelopen twee maanden is er veel gebeurd, kleine en ook grote veranderingen. Als een spons heb ik geprobeerd alles in me op te nemen. Je ziet en je voelt heel duidelijk: er wordt hier ontzettend hard gewerkt aan vooruitgang, aan de vooruitgang van ons softwareproduct [CAPP LMS](/capp-lms/).

Wat in 1993 begon als een cursusadministratiepakket voor onder andere opleiders is uitgegroeid tot een volledige softwareoplossing gericht op leren, talentmanagement, kennismanagement en compliance voor kennisintensieve organisaties. CAPP is 25 jaar later holistisch aangepakt. De vier onderdelen leren, talentmangement, kennismanagement en compliance zijn in de software geïntegreerd en ondersteunen deze processen.

Developing People. Het credo van Defacto. Dit is wat CAPP doet. Het ondersteunt het opleiden, het managen van talent en kennis maar ook het voldoen aan voorwaarden en wettelijke eisen.

CAPP is anders. En dat is goed zo. Want de wereld is anders, wij zijn anders. Wij blijven ons ontwikkelen. En wij blijven leren. Hoe? Door te luisteren naar de wensen van onze klanten en mee te gaan met de tijd en open te staan voor de nieuwste technische ontwikkelingen.

Multidisciplinaire teams hebben dit nieuwe product in wekelijkse sessies getest. We zijn goed onderweg. En trots. Ja, zelfs ik ben een beetje trots om mee te mogen werken aan dit proces – aan iets bijzonders.

Uiteindelijk is dit het volgens mij waar het echt om gaat. Het verschil maken, een bijdrage leveren – kortom: iets nuttigs doen.

Ik kijk uit naar 2018 en alles wat ons als team nog te wachten staat.
